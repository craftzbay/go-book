# Бие дааж гүйцэтгэх дасгал

1. Өгөгдсөн тоо өгөгдсөн массивт хэдэн ширхэг байгааг тоолох `count(number, array, length)` нэртэй функц зохио. Массивын урт нь `length` байна. Функцийг турших програм бичээрэй.

2. Модноос элемент устгах функц бичээрэй.

3. Стекээс оройн элементийн утгыг устгахгүйгээр харах `peek` нэртэй функц зохиогоорой.

4. Командын мөрнөөс оруулсан илэрхийллийг үнэлэх `eval` нэртэй програм бичээрэй. Жишээ нь, `eval  “2 * (3+4)”` гэж ажиллуулсан үед илэрхийллийн утгыг бодож `14` гэсэн утгыг хэвлэнэ.

5. Стек бүтцийг ашиглан өгөгдсөн текст мөр дэх хаалтуудын дараалал зөв байрласан эсэхийг шалгах функц бичээрэй.

6. `+`,`-`,`*`,`/` үйлдлүүд оролцсон урвуу `Polish` тэмдэглэгээгээр өгөгдсөн илэрхийллийн утгыг үнэлэх програм бич.  Жишээ нь, `(1-2)*(4+5)` илэрхийлэл нь урвуу `Polish` тэмдэглэгээгээр `1 2 – 4 5 + *` болно.

7. Өсөхөөр эрэмбэлэгдсэн `A[N]` массивын элементүүдийг буурах эрэмбэтэй болгон өөрчлөх програм бичээрэй.

8. Эрэмбэлэгдсэн массиваас өгөгдсөн `К` элементийн байрлалыг хайж олох програм бичээрэй.

9. `А[N]` массивын хамгийн бага, хамгийн их элементүүдийг байрлалтай нь олох програм бичээрэй.

10. `А[N]` массивын `0`-ээс ялгаатай элементүүдийн эрэмбийг хадгалан массивын эхэнд, харин `0` элементүүдийг төгсгөлд нь шилжүүлэх програм бичээрэй.

11. `А[N]` массивын элементүүдийг `К` тоогоор зүүн тийш цикл шилжүүлэх програм бичээрэй.

12. `А[N]` бүхэл тоон массив өгөгдөв. Өсөх тоон дараалал үлдээхийн тулд энэ хүснэгтээс хаявал зохих элементүүдийн хамгийн бага тоог олох програм бичээрэй.

13. `А[N, N]` массивыг `1,2,3 ... N^2` тоогоор зурагт үзүүлсэн чиглэлээр дүүргэх програм бичээрэй.

![](/3_collection/res/bodlogo13.svg)

14. `А[N, N]` массивын элементүүдийг цагийн зүүний дагуу `90` хэмээр эргүүлэн байрлуулах програм бич.

15. Хавтгай дээр `К` ширхэг цэгүүд өгөгджээ. Аль ч 2 цэгийг холбон татсан хэрчмүүдээс хамгийн уртыг нь олох програм бичээрэй.

16. `1...N` хүртэлх тоог тойрог дээр цагийн зүүний дагуу байрлуулжээ. `К` дугаар тооноос эхлэн цагийн зүүний дагуу `М` алхамаар тоолж тоонуудыг дарая. Дарсан тоог дахин тоололгүйгээр энэ үйлдлийг үргэлжлүүлэхэд үлдэх нэг тоог олох програм бичээрэй.

17. `А[N, М]` массив дотор тэгш өнцөгтүүд `1`-ийн тоогоор дүрслэгджээ. Тэгш өнцөгтүүд бие биетэйгээ огтлолцохгүй, шүргэлцэхгүй байрласан. Тэгш өнцөгтийн тоог олох програм бичээрэй.

18. `NxN` хэмжээтэй нүд бүр нь сөрөг биш бүхэл тоо агуулах хөлөг дээр шатрын тэргийг ашиглан оноо цуглуулна. Цуглуулахдаа тэрэгний өөрийх нь зогсож байгаа нүдээс бусад өөрт нь хамаатай нүднүүд дээр байрлаж байгаа тоонуудын нийлбэр байх юм. Тэгвэл өгөгдсөн хөлөг дээр та яг 2 тэрэг байрлуулах ёстой ба цуглуулж чадах хамгийн их оноог харуулах програм бичээрэй.

19. xxx

20. 2007^2007 утгыг тооцоолох програм бичээрэй.

21. Өгсөн тэмдэгт мөр дэх үгийн тоог олох програм бич. Сул зайгаар тусгаарлагдсан тэмдэгтүүдийн дарааллыг үг гэж тооцно.

22. Өгсөн текст дэх өгүүлбэрүүдийн эхний үсгүүдийг том болгон засах програм бичээрэй.

23. `A` ба `B` хоёр тэмдэгт мөр өгөгджээ. `A`-д орсон үсгүүдээс `B`-г зохиож болох эсэхийг шалгах програм бичээрэй.

24. Өгсөн өгүүлбэр дэх үгүүдийн хоорондох нэгээс илүү сул зайг хасаж засах програм бичээрэй.

25. Өгөгдсөн тоог ром цифрээр илэрхийлэх програм бич. Жишээ нь, `15` - `XV`

26. Өгөгдсөн тоог үгээр илэрхийлэх програм бич. Жишээ нь, `121` – `нэг зуун хорин нэг`.

27. Өгсөн текстээс e-mail хаягуудыг ялгаж хэвлэн харуулах програм бичээрэй. e-mail хаяг нь xxx@xxxx.xxx хэлбэртэй байна.

28. Өгөгдсөн текст дэх `(`, `)` хаалтуудын байрлал зөв эсэхийг шалгах програм бичээрэй. Стек ашиглаж шийднэ.

29. Нэг улсад агаарын холбоогоор хоорондоо холбогдсон `N` хот байжээ. Хотуудын  хоорондох зай `A` массиваар өгөгдсөн ба `i` ба `j` хотын хоорондох зай нь `A[i, j]` элементээр өгөгдөв. `А` хотоос `В` хот хүрэх хамгийн богино замыг олох програм бичээрэй.

30. Төөрдөг байр `А[N, M]` массиваар өгөгдөв. Хэрэв тоглогч `(i, j)` нүдийг дамжин өнгөрч болох бол `A[i, j]=0`, эсрэг тохиолдолд `A[i, j]=1` байна. Тоглогчийн эхний байр `(i, j)` өгөгджээ. Тоглогч хамгийн дөт замаар төөрдөг байшингаас гарах замыг олох програм бичээрэй. Төөрдөг байшингийн аль нэг захад хүрсэн бол гарсан гэж үзнэ.

31. `Ханойн цамхаг`. Гурван шон байх ба нэгэнд нь модон зээрэнцэгүүд давхарлан байрлуулсан байна. Зээрэнцэгүүд нь бүгд ялгаатай хэмжээтэй бөгөөд том зээрэнцэгийг жижиг зээрэнцэг дээр тавьж болохгүй. Энэ дүрмийг баримтлан голын туслах шонгийн тусламжтайгаар гуравдахь шонд бүх зээрэнцгүүдийг шилжүүлэн байрлуулах үйлдлийн дарааллыг харуулах програм бичээрэй.

32. Онгоцны нислэгийн бүртгэлд зориулсан програм зохиогоорой. Нислэгийн мэдээлэл нь дараах агуулгатай байна.

    * Нислэгийн дугаар
    * Хөөрөх буудлын код  (3 тэмдэгт)
    * Хүрэх буудлын код (3 тэмдэгт)
    * Хөөрөх огноо,  цаг
    * Хүрэх огноо, цаг

Нислэгийн мэдээллийг ашиглан дараах дэд бодлогуудыг шийдэх дэд  програмууд бичээрэй.

    1. Нислэгүүдийн мэдээллийг бүртгэн оруулах (Майп ашиглаж болно)
    2. Нислэгүүдийг хөөрөх хугацаагаар нь эрэмбэлэх
    3. Өгөгдсөн хугацаанд хамгийн ойрхон нисэх нислэгийг харуулах
    4. Өгөгдсөн буудлаас хөөрөх нислэгүүдийг харуулах
